PRAEFATIO.

Trium quas de metris Pindari conscripsimus quaestionum
prima, quae ad omnia epinicia pertinet, demonstrabimus
Pindarum in extremo versu, ubi omnes poetae Graeci sylla-
bam ancipitem ita admisisse dicuntur, ut pro arbitrio bre-
vem aut longam syllabam ponerent, consulto evitasse sylla-
·bas vocali brevi terminatas. Legitime igitur versus Pindarici
exire possunt in syllabas velut -τως, -τω, -τος, illegitimus
autem exitus est e. g. in -το. Quod discrimen cum in libris
de re metrica conscriptis non observatum sit, neque nomen
sollemne praesto sit, quo exitus in vocalem brevem (-το)
cadens distinguatur ab exitibus in consonantem (-τως, -τος)
et in vocalem longam (-τω) cadentibus (nam brevis exitus
non minus ille appellari potest, qui fit in syllabam brevem
consonante terminatam [-τος] quam is, qui in vocalem bre-
vem fit [-το]), ut uno verbo rem significemus, exitus, quales
sunt -τως, -τω, -τος, appellabimus perfectos, contra exi-
tus in vocalem brevem cadentes, qualis est -το, exitus im-
pe rfectos.

In altera quaestione agemus de versibus et colis
earum stropharum, quas G. Hermannum secuti doricas ap-
pellare consuevimus. Sane cum Hermanni studia metrica in-
ter philologorum plausus senescerent, non modo ei qui post-
quam identidem voluptatis causa degustaverunt magis quam
perdidicerunt artem metricam, tumultuariam et incogitatam
operam in hac disciplina collocarunt, sed etiam acumine suo

