14 ' ‘— [2'16] —

parum probasse, duae quaestiones oboriuntur, quarum altera
haec¹ est, num quid 100 illis locis, quibus exitum imperfec-
tum legimus, commune sit, quo explicetur, cur a norma ce-
teroqui sedulo observata recesserit, altera illa est, num om-
nes illi loci sani sint traditi. Quae res cum diligenti ob-
servatione indigeat, necesse est ut subiciamus tabulam lo-
corum, in qua versus et secundum eum numerum, quem
habent in toto carmine, et secundum eum, quem habent in
stropha vel epodo, citabimus.
Uncis autem inclusum addemus numerum versuum to-
tius carminis, ut appareat, quanta sit frequentia exituum im-
perfectorum in singulis carminibus. Simul adscribcmus sin-
gulis locis, qualis sit natura exitus in reliquis locis parallelis
ratione habita initii versus sequentis, ita ut discernamus sep-
tem classes exituum:
1. exit versus in longam clausam aut
exit versus in longam apertam et incipit sequens a
consonante:
Habemus exitum longum (l.)

2. exit versus in longam apertam et incipit sequens a
vocali:
Habemus exitum longum cum hiatu (h.)

3. exit versus in brevem clausam et incipit sequens a

consonante:
Habemus exitum brevem cum positione (p.)

4. exit versus in brevem clausam et incipit sequens a

vocali:
Habemus exitum brevem (br.)

5. exit versus in brevem apertam et incipit sequens a

consonante duplici:
Habemus exitum imperfectum cum positione ¹(ip.)

6. exit versus in brevem apertam et incipit sequens a

consonante simplici:
Habemus exitum imperfectum (i.)

7. exit versus in brevem apertam et incipit sequens a

vocali:
Habemus exitum imperfectum cum hiatu (ih.)

